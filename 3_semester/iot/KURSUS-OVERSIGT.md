
# Kursusbeskrivelse  
## IoT-Bootcamp – Node-RED, ESP32 & Industriel Integration  
**Målgruppe:** Automationsteknologer og produktionsteknologer  
**Udbyder:** Aarhus Maskinmesterskole  
**Underviser:** Anders S. Østergaard  

---

### Formål
Kurset giver deltagerne en praksisnær og helhedsorienteret forståelse for IoT-løsninger i moderne automation. Gennem hands-on arbejde med standard hardware og software opbygges kompetencer til at designe, implementere, sikre og dokumentere komplette IoT-systemer fra sensor til dashboard.

---

### Læringsmål
Efter kurset vil deltageren kunne:
- Opbygge dataflows i Node-RED
- Publicere og modtage data via MQTT (inkl. TLS og topics)
- Arbejde med REST/HTTP-endpoints og webhooks
- Integrere Home Assistant og bygge automations
- Gateway’e Modbus-data til MQTT
- Udrulle OTA-opdateringer til ESP32
- Segmentere og beskytte IoT-trafik (VLAN, certifikater, creds)
- Visualisere og alarmere live-data (Grafana, dashboards)
- Dokumentere og SAT/FAT-teste IoT-løsninger
- Præsentere teknologikæden og prototype i en video

---

### Kursusindhold (overblik)
- **Dag 1:** Node-RED introduktion (flow-programmering, editor, simple flows)
- **Dag 2:** IoT-monitorering (MQTT, topics, QoS, dataopsamling, ESP32 integration)
- **Dag 3:** REST API og data storage (HTTP endpoints, CRUD, persistens, database)
- **Dag 4:** Home Assistant integration (MQTT discovery, dashboard, automations)
- **Dag 5:** CoAP og resource discovery (CoAP-server, klient og gateway)
- **Dag 6:** Modbus-integration (Modbus TCP, gateway til MQTT)
- **Dag 7:** Netværk og sikkerhed (VLAN, TLS, firewall, security checklist)
- **Dag 8:** Mini-projekt (prototype, dokumentation, præsentation)

---

### Pædagogisk tilgang

Undervisningen er didaktisk opbygget med klar progression og med fokus på at koble teori og praksis.

- **Indledningsvis** bruges cirka **1/3 af tiden på teori**: Fælles introduktion, tavlegennemgang og diskussion, hvor grundbegreber gennemgås og relateres til konkrete cases.
- **2/3 af tiden** allokeres til **praktisk, hands-on arbejde**: Deltagerne arbejder individuelt eller i små grupper med opgaver, eksperimenter og mini-projekter.  
- **Learning by doing**: Det praktiske arbejde er centreret omkring reelle problemstillinger fra industrien, hvor deltagerne eksperimenterer, fejlsøger og løser opgaver på egen hånd – med underviseren som facilitator og sparringspartner.
- **Iterativ læring**: Deltagerne bygger løbende videre på deres løsninger, så forståelsen udvikles gradvist. Hver dag afsluttes med opsamling, refleksion og feedback for at skabe helhed og transfer.
- **Autenticitet**: Opgaver og projekter tager udgangspunkt i virkelighedsnære scenarier, typisk med hardware og software, som anvendes i branchen.
- **Dokumentation og formidling**: Deltagerne dokumenterer løbende deres arbejde og afslutter med en præsentation/video, der træner formidling af tekniske løsninger.

---

### Evaluering
Kurset afsluttes med aflevering af et mini-projekt, hvor der dokumenteres en fungerende IoT-prototype fra sensor til dashboard, inkl. sikkerhed, opdatering og test. Løsningen præsenteres i en kort video. Der gives peer feedback og individuel refleksion.

---

### Forudsætninger
Grundlæggende kendskab til IT, netværk og automation er en fordel, men ikke et krav. Al software er open source, og der arbejdes med billige standardkomponenter.

---

*Detaljeret dag-for-dag-plan findes i "Detaljeret Forløbsplan".*
